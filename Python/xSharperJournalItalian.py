""" *==LICENSE==*

CyanWorlds.com Engine - MMOG client, server and tools
Copyright (C) 2011  Cyan Worlds, Inc.

This program is free software: you can redistribute it and/or modify
it under the terms of the GNU General Public License as published by
the Free Software Foundation, either version 3 of the License, or
(at your option) any later version.

This program is distributed in the hope that it will be useful,
but WITHOUT ANY WARRANTY; without even the implied warranty of
MERCHANTABILITY or FITNESS FOR A PARTICULAR PURPOSE.  See the
GNU General Public License for more details.

You should have received a copy of the GNU General Public License
along with this program.  If not, see <http://www.gnu.org/licenses/>.

You can contact Cyan Worlds, Inc. by email legal@cyan.com
 or by snail mail at:
      Cyan Worlds, Inc.
      14617 N Newport Hwy
      Mead, WA   99021

 *==LICENSE==* """
# xSharperJournalEnglish
# change the contents of the variable below to the desired contents of the journal
xJournalContents = """<cover src="xSharperJournalCover*1#0.hsm"><font size=18 face=Sharper color=982A2A><margin left=62 right=62 top=48>11.14.97 - Sembra che finalmente mi abbiano concesso di prendere il "controllo" di Teledahn. È il momento di tenere un diario. Ufficiale. 

11.17.97 - Forse no. Kodama è "apparso" per una ispezione a sorpresa, sempre con il suo classico tono arrogante. Gran bello scherzo.

11.24.97 - Ora è il turno di Watson. Ha fatto finta di chiacchierare, ma so per certo che stava guardando tutto quanto, controllando i miei progressi, forse per capire se ero una persona di cui ci si poteva fidare. Prima o poi mi ci abituerò.

11.25.97 - È ora di andare avanti. Non credo che la DRC cambierà molto presto.

12.15.97 - Buon Natale. Me ne andrò su per un po' di mesi. Non sopporto più questo nastro rosso.

1.29.98 - Urrà per i Broncos. Ci sarebbero dovuti essere i Patriot. Stupidi Steeler. Okay, forse Teledahn mi aiuterà a dimenticare tutto. 

<font color=000000>2.15.98 - Sembra che avrò bisogno di Watson in un modo o nell'altro. Ho trovato una gran quantità di diari e di annotazioni di tutti i tipi, e ho bisogno di tradurli. Credo che Watson affiderà il lavoro a uno dei suoi assistenti, un certo Sam.

3.1.98 - Sam non è molto veloce con le traduzioni. Anzi, credo che non abbia nemmeno iniziato. Oggi è ritornato anche Kodama. 

3.3.98 - Ho visto una cosa oggi. Una creatura strana. Dimenticherò la storia di questo posto, per adesso. Devo vedere ancora quella cosa. 

3.7.98 - L'ho vista di nuovo. Wow... che bellezza.

<font color=323853>3.9.98 - È molto sensibile ai suoni. Si allarma come un'antilope. Mi sembra lunga circa tredici metri. Una specie di orca assassina, ma dalla pelle dura. 

3.18.98 - Non vedo segni del suo passaggio in quest'area. E poi Sam mi ha detto che avrà del tempo libero la prossima settimana. A questa velocità...

<font color=982A2A>3.25.98 - È apparsa di nuovo. L'ho vista mangiare. Le piacciono i flapper. Si ciba di loro. È molto veloce e agile per la sua stazza. Mi ha sorpreso. Naturalmente non è che questi flapper siano molto intelligenti. Quelli che non sono stati mangiati sul posto hanno atteso che tornasse. 

Pare che le iscrizioni risalgano al 8990 e siano dedicate a un Signore D'ni. Gilda degli Approvvigionatori. Un regalo per il duecentocinquantesimo compleanno. Se un giorno compirò mai 250 anni, spero che qualcuno mi regali qualcosa di meglio di questo posto. 

4.5.98 - Sam è ancora occupato. Ma mi ha consegnato altre traduzioni. Sembra che venissero utilizzati certi funghi per condire delle pietanze particolarmente delicate. A essere onesti, non sono sicuro che Sam abbia tradotto correttamente questa parte. Non ha molto senso, almeno confrontandolo con quello che vedo. 

4.7.98 - Watson mi ha detto che Sam è troppo occupato per aiutarmi. Dovrò imparare questa lingua da solo, oppure devo trovare qualcuno in grado di aiutarmi. 

4.8.98 - L'ho osservata per un po' quest'oggi. Direi che il suo cibo preferito sono sicuramente i flapper che vagano vicino alla costa. Si ciba anche di funghi.

<font color=323853>4.15.98 - Direi che le piacciono molto questi funghi! Oggi l'ho vista mentre ne distruggeva uno. L'ha buttato giù tutto intero e l'ha mangiato per un bel po' di tempo, finché non è stata spaventata da qualcosa. 

4.17.98 - Il fungo è sparito. Probabilmente è affondato. Kodama è giunto di nuovo oggi, e sono felice che non abbia visto la ragazza. È l'ultima cosa di cui ho bisogno adesso.

5.14.98 - 1. Ai flapper piacciono le spore. 2. Alla creatura piacciono i flapper. 3. Si spaventa a morte se sente rumori molto forti. Se faccio partire questo macchinario, sparisce. Tornerò su tra una settimana. Proverò a buttare giù questa chiusa prima di andarmene. Vediamo se riuscirà a tornare mentre sto via. 

5.17.02 - La pietra è scomparsa. Svanita dal mio ufficio. Dov'è Simpson?

8.12.98 - Tre funghi erano a terra. Sembra che fossero tutti di un tipo particolare. Lei si trovava nella laguna. L'avrei potuta tirare fuori, ma non è ancora il momento. Alla DRC non farebbe piacere. Probabilmente mi caccerebbero via, o qualcosa del genere. Sono sicuro che respiri aria. L'ho sentita oggi. Dormiva, sulla superficie. Kodama mi ha seguito e l'ha spaventata a morte. Si è svegliata ed è fuggita velocemente via da qui. Kodama non l'ha mai vista. Sembra che un altro tizio stia imparando il D'ni e che voglia lavorare con me. Vedremo. 

8.28.98 - Diverse persone sono scese qui sotto ultimamente. Un gruppo di una società di giochi è stato qui di recente e c'è stato un po' di movimento. Ne ho incontrati alcuni. Bravi ragazzi.

9.15.98 - Non l'ho vista per un mese intero. Inizierò a lavorare sui macchinari che si trovano qui. Non posso aspettare per sempre, e la DRC inizia a fiatarmi sul collo. Come se questo posto fosse loro, tra l'altro.

<font color=000000>10.1.98 -  La torre funziona quasi completamente. Ho bisogno di alcuni strumenti dalla superficie. Nessun segno di Funghina. Ho incontrato il nuovo tizio - Nick - bravo ragazzo. Potrebbe essere un buon acquisto. È intelligente, e sta imparando il D'ni molto velocemente. Credo che continuerà così, e nel frattempo gli ho dato del materiale da studiare. 

11.5.98 - Viaggio veloce su e giù. La torre funziona. Nick mi ha lasciato delle traduzioni oggi, e sono molto fedeli a quelle vecchie. Ora sta lavorando a del materiale nuovo. La torre significa potenza, e nuovi progetti. 

11.14.98 - Questi secchi sono tutti in disordine. E anche l'ascensore. Ho trovato un meccanismo simile a una pompa per far uscire l'acqua. Penso che tutto questo materiale debba aspettare, però. Tornerò su per le vacanze e per la fine della stagione. Ho i biglietti per la partita di lunedì notte contro Miami. I Patriots sono ancora a caccia di playoff. 

1.7.99 - I Patriot sono fuori, e io torno giù. Nick è più di quanto io potessi mai sperare. Sembra che non voglia che la DRC metta le mani sulle traduzioni. Ha avuto delle brutte esperienze con Kodama ed Engberg, e ora si trova nel mio campo. Perfetto.

Pare che Hinahsh abbia posseduto l'Età per soli dieci anni. Alla sua morte, Teledahn è stata lasciata alla Gilda dei Fornitori che ha installato i macchinari su cui sto lavorando oggi. Alcune delle traduzioni mi sono state abbastanza utili. Penso di essere in grado di far funzionare la pompa. Non credo servisse per pompare l'acqua, ma penso che sia in grado di farlo.

Nick dice che si fa un gran parlare di un certo Ventus, Capitano di Gilda che ha posseduto l'Età per diversi anni, e ha riorganizzato l'industrializzazione del luogo. Sembra che abbia fatto un buon lavoro. Comunque, Nick sta ancora leggendo.

Segni di Funghina, ma non la vedo ormai da molto tempo e non smetterò ora di lavorare ai macchinari. Non pare sia mai stata menzionata nella roba che sta leggendo Nick. 

2.4.99 - La pompa funziona, anche se credo che terrò l'acqua lì dov'è. È un'ottima forma di protezione nei confronti dell'altra parte. Almeno finché non scopro per cosa è stata usata. Questo è lavoro di Nick. Ma ho le mie idee a riguardo.

Sembra che Ventus abbia installato la chiusa per tenere Funghina fuori di qui. Non voleva che lei mangiasse i suoi funghi. Buona idea. 

2.6.99 - Ventus forse non era così grande, dopotutto. Ha rovinato questo posto, trasformandolo in ciò che è ora. Questo spiega le notevoli differenze tra le prime descrizioni e quelle più tarde.

Sembra che l'Età fosse stata messa all'asta, e con questa notizia terminano le cronache ufficiali. Nick può condividerle anche con la DRC. Non importa. 

2.8.99 - Ho mostrato a Nick alcuni manoscritti che ho tenuto "nascosti". Sono quasi sicuro di potermi fidare di lui. Ho consegnato il rapporto ufficiale a Watson e agli altri, e sono sicuro che ha intenzione di fare delle altre traduzioni a riguardo. È un brav'uomo.

3.1.99 - Watson, Kodama, e Sutherland sono arrivati oggi. Era tutto organizzato, così hanno visto tutto ciò che volevano vedere. Sembrano soddisfatti del mio lavoro, ma il fatto che continuino a controllarmi mi fa diventare matto. Dicono che vogliono l'Età pronta per i visitatori al più presto. Non ho realizzato che a chiunque sarà concesso di accedere alla zona ma non vedo perché non dovrebbe essere così. Ho ancora le mie aree.

<font color=323853>3.4.99 - Gran litigata con Watson oggi. S'è innervosito perché non concordo con le traduzioni di Nick. Fraintende un sacco di cose sebbene sono contento che abbia tenuto la bocca chiusa su tutto il resto. Non sopporto che ficchino il naso nelle mie cose. Vado in superficie per un lungo viaggio. Ritornerò in Africa ancora con i ragazzi. Non so ancora quando tornerò indietro.

Nick sa come tenere le cose sotto controllo. Ho sistemato ogni cosa per Funghina e porterò nuovi oggetti al mio ritorno. Spero di tornare fra molto tempo. 


2.15.00 - Sono tornato a Teledahn. Il viaggio in superficie mi ha ispirato qualche idea e penso che comincerò a esplorare. Dovrei parlare al più presto con Engberg. 

Nick ha consegnato un buon numero di traduzioni. Cercherò di riassumere tutto come meglio posso. Se mi ricordo tutto. 

Questo posto era di proprietà di un tizio chiamato Manesmo. Probabilmente lo ha comprato a basso prezzo da qualche parte. Ricominciò a raccogliere spore - sembra che l'Età si sia ripristinata da sola nel tempo. Probabilmente stavano facendo del pane. La stessa pietanza di cui i D'ni parlavano con entusiasmo. Ha fatto un bel po' di soldi. 

Comunque, stava anche facendo affari loschi. Tratta degli schiavi. Se Watson sapesse, gli verrebbe un malore. I suoi preziosi D'ni. Non possiamo sapere dove stessero andando. Ma questo spiega le gabbie e l'intera area retrostante a questo posto. Doveva essere tenuto nascosto ai Conservatori, credo. 

Abbiamo trovato anche informazioni su Funghina. Manesmo la vedeva piuttosto di frequente. Trovarono anche il suo nido. Andrò fuori a controllare oggi. 

Per quanto riguarda Funghina, lei è stata qui, ma mai in mia presenza. Ha trovato un modo per scomparire e ha creato un passaggio sul lato posteriore. Devo indagare su questo adesso.

2.17.00 - Niente nido. Alcuni resti, sì, ma non è stata qui per molto tempo. Questo posto è molto più grande di quel che pensavo. L'ho scoperto oggi.

<font color=000000>3.3.00 - La DRC sta facendo pressioni sulla questione dei visitatori qui sotto. Si sono spostati all'Isola e stanno tentando di aprire sezioni della città ai visitatori. E sposteranno il loro quartier generale in qualche edificio qui vicino. Suppongo che dovrò preoccuparmi maggiormente della cosa, anche perché altrimenti saranno loro a obbligarmi. Quindi torniamo all'equipaggiamento.

4.15.00 - Le macchine mi stanno dando ogni tipo di problema, come questo ridicolo ascensore e non so perché. Farò una capatina in superficie. Pezzi di ricambio. 

5.23.00 - Sto ancora sui pezzi di ricambio. Nick ha scoperto che gli schiavi si stavano dirigendo verso un luogo chiamato Rebek. Mai sentito nominare. Chiederò a Watson domani. 

5.25.00 - Watson ne ha sentito parlare. Dice che sono stati là. Mi ha chiesto come l'ho saputo e ho scoperto che non è stata una bella idea fare una domanda del genere. Gli ho detto che me l'aveva detto Nick, e più tardi Nick mi ha detto che stava facendo delle traduzioni ufficiali per l'Età. Che fortuna. Devo stare più attento.

5.28.00 - Ho trovato un nuovo libro oggi. Un libro molto speciale.

6.15.00 - Le macchine funzionano. Perché debbano funzionare non lo so, ma apparentemente la DRC sta tentando di ripristinare questo luogo alle sue condizioni originali. E così, le macchine funzionano.

7.2.00 - Gli ascensori funzionano. Finalmente. Nick mi ha detto che questa Età Rebek era stupefacente, ma ne è stato tirato fuori. Vi si tenevano combattimenti tra schiavi e battute di caccia di qualche tipo. Non trovo divertente cacciare le persone, ma il gioco sembra interessante. Ho paura che Watson voglia approvare l'Età troppo velocemente.

8.2.00 - La DRC sta pensando di aprire questo posto nel 2002. Naturalmente non si sono curati di dirmelo, ma a parte questo, è vero. Sto lavorando sull'installazione delle luci. Ho il sospetto che le ispezioni diventeranno più frequenti.

8.10.00 - Watson mi ha informato sui piani, oggi. L'obiettivo è il 2002. Grazie.

8.12.00 - Nick si è fermato qui e abbiamo ottenuto qualche altra informazione. Sembra quasi che abbiamo un qualche tipo di arma tra le mani, o per lo meno pare che lo sia. Torno alle luci.

8.15.00 - Ispezioni programmate per il prossimo mese.

9.12.00 - Le luci funzionano. Macchine. Porte. Ascensori. Non so che cosa possano volere ora, ma sono sicuro che vorranno qualcos'altro. 

9.15.00 - Bene, sono uno stupido. Ho un'intera lista di oggetti di cui questo posto deve essere fornito perché si possa considerare "sicuro". Non lavorerò più sulle Età dopo questa. Magari su una zona della città. Non la reggo più. 

9.17.00 - Funghina è tornata. L'ho osservata  tutto il giorno. Credo di cominciare a piacerle. Tutto ciò potrebbe essere bello. Mi prenderò un po' di pausa dal lavoro. 

9.20.00 - È nervosa ma torna qui tutti i giorni. Tengo la chiusa abbassata.

9.21.00 - È intrappolata. Ho alzato le chiuse mentre lei era dentro a mangiare qualche flapper. L'ho liberata. È abbastanza ovvio che può essere violenta se vuole. Farò lo stesso un tentativo. E devo farlo prima che si presenti Kodama. 

9.22.00 - L'ho presa. È tempo per un viaggetto in superficie con i pezzi importanti. Abbandonerò il resto.

10.30.00 - I passaggi di legno sono fissati. I binari anche. Oltre ad altri oggetti richiesti dalla DRC. Se questo posto non è sicuro allora non so come definirlo. Ispezione domani.

Nick ha fatto altre traduzioni. Sembra comunque che ci fu una grossa ispezione per scovare attività illegali immediatamente prima della caduta. Non sembra che abbiano trovato nulla. 

<font color=323853>11.1.00 - L'ispezione è andata bene. Penso che questo posto sia sicuro ora. Andrò in superficie per recuperare attrezzi, giocare a calcio e per le vacanze.

<font color=000000>2.1.01 - Ho perso un altro playoff. Oh bene. Mi sto stressando qui. Ancora un anno prima che arrivino i primi visitatori e si vede. Comunque Sutherland è passata di qui oggi. Bella donna. E bella chiacchierata.

2.5.01 - Sto aiutando nella città ora. Non c'è molto lavoro a Teledahn. Pulisco qui e là. Manutenzione. Spero di lavorare in una particolare zona, magari il mio aiuto avrà una certa influenza su Watson. Sto apprezzando il tempo passato con Sutherland comunque.

3.3.01 - Altri lavori in città. Non succede molto qui.

4.7.01 - Nick è riuscito a farmi avere un altro libro Teledahn. Bravo ragazzo.

5.12.01 - Funghina è tornata! Ovviamente non la stessa, sembra che ci sia un'altra signora da queste parti. Fantastico. Sono curioso di sapere quante ce ne sono qui ora. Penso che mi farò un altro viaggio nei prossimi mesi. 

5.23.01 - Il viaggio è stato un successo. Fantastico. Ci sono un po' di queste creature qui in giro. Probabilmente un evento stagionale. Ho scoperto che acque dove ero stato precedentemente sono frequentate da queste creature. E da una più grossa. Non sono sicuro ma credo che queste siano giovani. La più grande era in effetti stupefacente. Non ho mai visto niente del genere in tutti i miei anni di caccia. In effetti ero spaventato. Avrebbe potuto ingoiarsi tutta la nave. Certo, portarsi un piccolo pezzo a casa sarebbe... ma devo ponderare bene la cosa. 

6.1.01 - Sono tornato al lavoro. Sto installando una specie di cannone al porto. È uno strumento D'ni per l'estrazione. Tra tutti gli interessati, è stata proprio la DRC a volerlo montare. Strano. 

6.30.01 - Il cannone è montato. Non funziona, ma è montato. Laxman dovrà farlo funzionare, o almeno tentarci. Non ha abbastanza confidenza con questa tecnologia D'ni. 


7.5.01 - Più lavori in città e meno a Teledahn. Ho pulito le gabbie e i funghi più grossi. Ho spostato delle casse in cima alle scale. Credo che sia in programma un altro viaggio in superficie. Anche Marie vuole andarci.

10.12.01 - Un po' più del previsto per ovvie ragioni. Una tragedia orribile. Sono felice di avere i D'ni. Almeno è una distrazione. 

10.14.01 - Ho portato giù una vasca per pesci. La prima parte almeno. Voglio sapere di più sui flapper. Posso prendere qualche esemplare giovane e un po' di acqua dal lago. Vedremo.  

10.21.01 - Mi sto stressando velocemente. Soltanto qualche mese e arriveranno i primi visitatori. Stanno pulendo delle abitazioni per un nuovo gruppo di persone. Interessante. 

11.2.01 - Victor ha trovato una specie di strumento per le comunicazioni. Lo chiamano KI. Veramente interessante, devo ammetterlo. Victor sembra conoscerlo. Ho parlato a Engberg di un edificio che vorrei visitare in città. Vedremo. 

11.3.01 - Victor non può andare al cannone per molto tempo. La DRC ora lo vuole smontare. Meglio per me.

11.5.01 - Ho trovato un altro libro oggi. Probabilmente ho il mio posto in città ora. Bella vista tra l'altro. Sposterò un po' di cose là. Un po' fuori mano. Sono felice di aver acquistato la vasca più costosa adesso. 

11.22.01 - Ho ricevuto notizie dalla superficie e i Patriots non stanno giocando bene. Non credo che tornerò a casa per queste vacanze. Darò una mano qui. Teledahn sembra tranquilla ma Kodama mi ha chiesto di dare un'occhiata a un'altra Età e aiutarli. Sembra un posto interessante. Ahnonay o qualcosa del genere. Perché no? 

12.12.01 - Che strano posto. Ha bisogno di molto lavoro ma è bello. Penso che andrò in superficie. Watson mi ha raccomandato di farlo. E Marie salirà con me ancora una volta. 

2.10.02 - Non si aspettavano che rimanessi in superficie a così a lungo, ma chi si immaginava che i Patriots avrebbero vinto il Super Bowl! Non credo che Watson l'abbia presa bene. I visitatori erano giù e io non ero là a vedere. 

2.16.02 - La DRC mi vuole ancora a Teledahn, ma non so perché. Questo posto è stato pulito per mesi. Tipico da parte loro. Dovrei saperlo bene.

2.17.02 - Le nuove Funghine sembrano felici qui. Scappano quando si accendono i macchinari, ma solitamente ritornano. Di norma lascio la chiusa abbassata.

2.23.02 - Il KI sta funzionando molto bene. Strumento davvero interessante. Non ho incontrato altri visitatori. E Watson dice che non vuole che io lo faccia. Tipica stupidaggine burocratica. 

3.1.02 - Sono pronti ad aprire l'Isola. Devo ammettere che sono abbastanza impaziente di vedere i visitatori. Mi piacerebbe che venissero a Teledahn, ma la DRC insiste che non è pronta. Non capisco cosa vogliano ancora.

3.20.02 - Sta arrivando un nuovo gruppo di visitatori. Alla DRC stanno pubblicizzando notevolmente questa cosa. Esploratori autorizzati.

3.27.02 - Mi ha fatto piacere parlare di nuovo a Robyn e Rand. Bravi ragazzi. Non li vedevo da molto tempo. Anche i nuovi esploratori sembrano divertirsi. Bello. 

4.5.02 - Divertente. La DRC ha comunicato che la priorità di questo mese sarà data ai restauri. Ancora ispezioni e ancora incontri nonostante l'Età sia pronta da mesi. Se li fa sentire meglio... sanno che ho trovato il libro. Non me l'aspettavo. 

Ancora più divertente, tutti gli incontri si tengono a Tokotah adesso. Non ho potuto informarmi meglio.

<font color=323853>4.20.02 - Hanno conquistato il pubblico! Funghina era qui e io ho dovuto inventarmi qualcosa per rimandare il viaggio. Fortunatamente non hanno visto le attrezzature, perché è tempo di liberarsi di alcune cose. Se la DRC fosse arrivata oggi me la sarei vista brutta. 

4.25.02 - Fase Cinque approvata. Che vorrà dire? 

5.12.02 - Simpson mi ha parlato di una strana pietra, così l'ho provata. La voglio. Credo che la terrò qui. Non mi interessa cosa ne pensa il DRC. 

5.17.02 - La pietra è scomparsa. Svanita dal mio ufficio. Dov'è Simpson?

5.20.02 - Ho riavuto la pietra. Simpson sostiene che era di nuovo dove l'ha trovata. Non importa, ora la terrò in un posto più sicuro.

5.25.02 - Ora la Fase Cinque è approvata. Sono stato arrabbiato questo mese. Stavo per gettare la spugna e tornarmene in superficie. È semplicemente ridicolo ciò che stanno facendo. Le strutture di sicurezza che stanno tirando fuori. Qualcuno avrebbe dovuto prendere provvedimenti prima che si creasse un governo autonomo qui sotto. Eppure questi argomenti sarebbero interessanti sui forum. La DRC, in segreto, sospetta di Zandi. La faccenda potrebbe diventare divertente. La pietra è sparita di nuovo. Com'è possibile?

5.30.02 - Ultimo tentativo con la pietra. Proverò un luogo più sicuro.

6.3.02 - Sparita di nuovo.

6.7.02 - Ho di nuovo la pietra. Simpson dice che non potrà riprenderla un'altra volta. Quindi proverò un'altra soluzione. Sospetto queste creature.

<font color=000000>6.18.02 - È stato divertente osservare la gente. Forse è valsa la pena fare tutto questo.

6.20.02 - Questa volta la pietra non si è mossa. Credo che abbiano paura delle rocce a picco. Interessante.

7.11.02 - Sorpresa, Rebek è stata archiviata. L'ho visto un mese fa.

7.23.02 - Questa è bella. Stanno impazzendo a causa delle infrazioni di Zandi. Ridicolo. Mi piace tutto questo. Naturalmente non mi hanno accennato nulla e sono sicuro che non lo faranno.

<font color=323853>8.26.02 - Grande incontro alla DRC questo fine settimana. Non sanno che fare con Zandi e stanno perdendo la pazienza. Pensano che le cose stiano solo per peggiorare. Lo spero. 

9.3.02 - Kodama vuole scommettere su una partita? Non l'avrei mai pensato ma prenderò il suo denaro.

Particolare avventuroso, Nick ci ha portati a Rebek oggi. Stupefacente. Mi piace molto andare là ma dovevamo fare in fretta. Mi ha detto che c'è una nuova Età con delle creature al suo interno. Vorrei tornarci ma non credo che potrò. La DRC sta avendo numerosi grattacapi a causa di Zandi. Io sto dalla sua parte ma spero che tutto questo non faccia peggiorare le cose. 

9.07.02 - Zandi li sta portando tutti dalla sua parte. Mi piacerebbe descrivere Kodama. Wow. Mi piace. Ho visto segni della sua presenza in superficie. Ma nessuno sembra essere in grado di vederli. Credo sia lui l'autore. HA.

9.14.02 - Marie l'ha persa. Una maglietta? Sono d'accordo con Kodama su questo.

10.14.02 - Kodama mi sta spillando una sacco di soldi e la cosa mi fa impazzire. Se non avessi visto il suo sangue ribollire in quegli incontri, sarei molto arrabbiato. Ne vale la pena comunque.

11.14.02 - Bene, Zandi è inarrestabile. Porterà molte persone giù e loro non possono fermarlo. È divertente ma porta molto lavoro. Voglio che tutto funzioni quindi dò tutto l'aiuto che posso. Sto ancora aspettando di ingraziarmi qualcuno per ottenere quel posto che aspetto da anni.



<font color=000000>11.18.02 - Il materiale di Zandi è grandioso. Penso che la DRC sia ormai pronta per questo ma devono concedergli più potere. Sorprendentemente nessuno della DRC mi ha ancora ufficialmente parlato. 

12.01.02 - Assomiglia quasi a Uru adesso. Grazie a Zandi, ancora una volta.

12.24.02 - Vigilia di Natale a Teledahn. Con un po' di sforzo, le spore mi possono ricordare un Natale del Nordest. Veramente no. Penso che tornerò indietro per i playoff e il Capodanno. 

1.05.03 - Nessun playoff ma un buon Capodanno. Questo dovrebbe essere un anno divertente per i D'ni. Ho portato anche altri pezzi della vasca per i pesci. Penso sia quasi pronta. Sempre che riesca a lavorarci su.

1.07.03 - Dovrebbe essere interessante guardare Zandi e la DRC. Sono ansioso di vedere chi avrà il potere qui. 

2.01.03 - Sembra che stiano tentando di guadagnare il loro favore. Racconta la storia di Zandi e sii molto convincente. Watson ha dovuto convincere non senza fatica alcuni dei suoi colleghi, credimi. Ma ha fatto un buon lavoro.

<font color=323853>3.15.03 - Le Età vengono man mano approvate, e arrivano i visitatori. Sto perdendo tempo per scrivere un diario.

4.2.03 - Apro, chiudo. Non capisco l'idea ma la DRC sta definitivamente tentando di tenersi pronta per nuovi arrivi. Un altro gruppo è arrivo e sembra che tutto stia filando liscio come l'olio.

5.4.03 - Li ho sentiti parlare recentemente di una casa sull'Isola. Stanno iniziando i restauri ma devo ancora capire come. Nick dice che il posto è fantastico. Ho letto alcune storie che ripercorrevano il passato. Parlerò presto con Watson. 

5.20.03 - Ci sono voci su un sopravvissuto D'ni che gira qui attorno. La DRC sta tenendo la cosa nascosta ma sembra piuttosto realistica. Naturalmente sarò l'ultimo a sapere qualcosa, ma devo trovare un modo per incontrarlo al più presto.

6.25.03 - Strano. Sembra che ci siano molte meno persone in città in questi giorni. La DRC sostiene che ci siano visitatori che hanno avuto accesso a Età ancora non approvate. Sono un po' irritati da tutto questo, e stanno tentando di trovare un modo per controllare la situazione. Ma non penso che ce la faranno. Interessante.

Finalmente il cannone funziona. Laxman migliora di giorno in giorno. Quel ragazzo è un genio. Anche Watson si è fermato per controllare il cannone, anche se sembrava più interessato a vedermi grattare via la ruggine che al cannone stesso. Tipicamente DRC.

7.18.03 - Dal nulla, Sonya Michaels mi ha contattato. È una vecchia amica che lavora per un giornale nel Maine. Dice che verrà qui giù per un lungo periodo. Vuole scrivere.
 
Tanto per cambiare, Watson è venuto qualche giorno fa a chiedermi di dare un nome alla fauna locale. Non riescono a trovare i nomi che i D'ni hanno utilizzato per questi animali. Non credo che abbia apprezzato "Funghina" e "Flapper". Comunque, ho chiamato gli uccelli di queste parti "Buggari" - credo che una parte di questa parola significhi "grande" in D'ni - almeno questo è quello che dice Nick. Grandi Insetti. Mi chiedo se gli piacerà...

<font color=982A2A>9.22.03 - Appena tornato da un breve viaggio sulla superficie. Andato all'ultima partita dei Patriots a Philadelphia. Bell'incontro. Quello che ci voleva dopo la miserabile partita d'esordio. E ieri un'altra vittoria. Travis è venuto a trovarmi a Philadelphia e ha portato con sè un piccolo Travis. È stato bello vederli.

Sonya sembra trovarsi bene quaggiù. In effetti dà l'impressione di volere restare per un po' (più a lungo di quanto avesse previsto), e forse lavorare per il DRC in un ruolo simile a quello di Simpson. A me sta bene. Un'altra mano non fa mai male.

Voglio provare ad avere un pub quaggiù. A quanto pare il DRC ha fatto piani a lungo termine per l'apertura di una nuova sezione della città, e c'è un posto che mi piacerebbe far mio. È ora di ricominciare a fare le moine per cercare di ottenerlo.
"""


